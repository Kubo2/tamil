# Výslovnosť hlások v Tamile

Písací systém v Tamile je sylabický, čo znamená, že samohlásky sa kombinujú so spoluhláskami a vytvárajú tak samostatné znaky pre slabiky. Samohlásky அ, ஆ, இ, ஈ, உ, ஊ, எ, ஏ, ஐ, ஒ a ஓ sa píšu ako samostatný znak iba na začiatku slova, uprostred slov tvoria kombinácie so spoluhláskami. Samohlásky ஃ a ஔ sú výnimka z tohto pravidla. Spoluhlásky s bodkou sa vyslovujú bez samohlásky, spoluhlásky bez bodky sa vyslovujú ako spoluhláska + அ, čiže napríklad க் + அ -> க (iK + A -> KA).


## அ, ஆ

அ sa vyslovuje ako A,
ஆ sa vyslovuje ako dlhé Á, ktoré mierne prechádza do Ó.


## இ, ஈ

இ sa vyslovuje ako I,
ஈ sa vyslovuje ako dlhé Í.

_Poznámka: v Tamile existuje jednoslabičné slovo ஈ, ktoré znamená mucha._


## உ, ஊ

உ sa vyslovuje ako U,
ஊ sa vyslovuje ako dlhé Ú.


## எ, ஏ

எ sa vyslovuje ako E, niekedy až JE,
ஏ sa vyslovuje ako dlhé É, a tiež niekedy až JÉ.


## ஐ

ஐ sa vyslovuje ako dvojhláska AI (znie skôr ako slovo AJ).


## ஒ, ஓ

ஒ sa vyslovuje ako O,
ஓ sa vyslovuje ako dlhé Ó.


## ஃ, ஔ

ஃ sa vyslovuje ako slovenské CH,
ஔ sa vyslovuje ako dvojhláska AU.
